¹1 2 7 0 ltnonoufflAEAE. Vanvoorstia.

nula transversali arcuata a convexa facie egredientia, singula
aut plura secundata, apice libera aut demum adhaerentia, ovato-
acuminata, folioli marginibus recurvati formam conservantia,
media parte et quasi costata folioli paginam superiorem, margini-
bus tenuioribus recurvis inferiorem paginam involventibus et sub-
claudentibus; sphaerosporae utroque latere costae zonis transver-
salibus dispositae, longitudinaliter ita bifariam pluri-seriatae, in
cellulis introrsum prominulis paginae interioris evolutae, sphae-
ricae, triangule divisae.

Vanvoorstiae Genus admirabili compositione Claudeam ita
refert, ut dubium forsan alicui videatur an jure distincta fue-
rint genera. Attamen nonnullae sunt differentiae, a quibus ty-
pum diversum conjicere liceat. Ut rem bene exprimit Harvey,
Vanvoorstia ad Claudeam sese habet, velut Nitophyllum ad De-
lesseriam. In Claudea nimirum costa quaedam oritur3 in Van-
voorstia venae ejusdem dignitatis plures efformantur. Costa
Claudeae sensim in caulem mutatur; lobi Vanvoorstiae, adultiore
parte sensim deleta, obliqui manent et hinc laceri, illinc con-
tinuo in novos lobos excrescentes: in modo crescendi ita diffe-
rentiam fere Agari et Tlialassiophylli exhibent genera diversa.
ln Claudea est pagina sursum versa foliolorum, respectu habito
ad apicem folii, a qua nova series foliolorum pullulat; in Van-
voorstia contra deorsum excrescunt. Areolae pertusae suntin
Claudea reetangulares, in Vanvoorstia rotundatae aut angulatae.
Stichidia utriusque generis ad eundem typum confecta, posi-
tionem aliquantulum diversam, ab areolis forma diversis penden-
'tem, servant; in Claudea utroque apice constanter affixa, utpote
a venulis mediis folii transformata; in Vanvoorstia altero apice
saepius libera, utpote a foliolis ultimi ordinis transformata. Ke-
ramidia denique positione quoque diversa videntur; in Van-
voorstia nempe sparsa, in Claudea infra apicem venae prima-
riae evoluta.

1. V. SPEcTAmLis (Harax in Hools. Journ. Bot. Vol. VI. p. 144>
frondis fenestratae venis venulisque iterum iterumque se-
cundatim a prima-ria excurrentibus, omnibus fere aeque cras-
sis, trabeculis transversalibus arcum versus venam iis proxi-
mam superioris ordinis convexum formantibus, areolis in-
terjectis angulatis, stichidiis in trabeculis arcuatis sessilibus
ovato-conicis.

