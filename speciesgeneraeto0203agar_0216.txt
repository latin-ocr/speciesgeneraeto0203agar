9 0 6 RHODOMELEAE. Polysiphom'a.

initio vidi magis hyalinum, sensim fit in partes quasdam ma-
jores subdivisum, demum omnino granulosum.

Genus jam in Synopsi Algarum Scandinaviae, characteri-
bus et limitibus fere justis circumscriptum, sub nomine Hut-
chinsiae propositum fuit. Quum vero nomen Hutchinsiae generi
Cruciferarum a Brownio et sequentibus usurpatum fuisset, Gre-
ville novum proposuit nomen, quod hodie ab omnibus fere
adoptatum vidimus. Quoad characteres et limites generis nec
magnos dissensus video. De Heterosiphoniae genere, a Mon-
tagneo instituto, atque de speciebus nonnullis, quas vel inter
Rhodomelam et Polysiphoniam‚ vel inter Rytiphlaeam et Poly-
siphoniam ambigere considerant, hodie tantum certant. Ut mihi
videtur, et Heterosiphonia a Polysiphonia longius recedit, et
reliqua genera certis dignoscantur characteribus3 sphaerospo-
rarum proventu in ramulis haud transmutatis atque in singulis
articulis singula), quare unica serie longitudinali disponuntur,
Polysiphonia ab omnibus aliis dignoscatur. Stichidia Dasyae et
Rytiphlaeae sunt organa revera multo perfectiora, utpote trans-
formatione peculiari orta et ad finem sibi proprium formata,
siphonibus quoque pluribus intra eundem articulum praegnan-
tibus abunde diversa. Rhodomela insuper differt differentia
structurae.

Heterosiphoniae genus, a Montagneo institutum, ad Poly-
siphoniam revocavit Harvey, me judice, injuria. Sit ut structu-
ram generis minus clare exposuerit auctor; quin immo si spe-
ciem aliam, quam ad Polysiphoniam retulerat Montagneus, cum
Heterosiphonia identicam esse, jure demonstraverit Harvey, ta-
men diversitatem esse Polysiphoniae et Heterosiphoniae, nullis
dubiis vacare existimarem. Frons Heterosiphoniae est anceps,
siphonibus pericentralibus duplicis generis constituta3 siphones
nempe faciem anticam et posticam occupantes sunt angustiores,
marginales latiores· Qua structura ab omnibus Polysiphoniis
legitimis recedit. Nec fructus sunt Polysiphoniae. Et stichidia.
lancoidea et capsulze calcaratae, ut eadem ex icone Montagnei
interpretare audeam, sunt Dasyae nec vero Polysiphoniae. Co-
lor est Dasyae; ramificatione quoque quasdam Dasyas quam
proxime refert. Quibus omnibus perpensis, Heterosiphoniam a
Polysiphonia esse removendam jure sumere mihi videor.

A Polysiphonia praeterea separandae mihi videntur tum non-
nullae species, quae ad Bostrychiam et Rhodomelam melius re-

