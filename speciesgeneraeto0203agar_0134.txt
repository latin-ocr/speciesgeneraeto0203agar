8 ‘2 4 RHoDOMELEAE. Martensia.

Quomodo oriatur fenestrata pars aegre dicitur; sequenti
modo fieri ex structura visa conjicio. In parte increscente et
adhuc angustiore cellulae intra marginemlongitudinaliter seriatae
oriuntur, quae trabeculae fiunt longitudinales3 in juvenili parte
has nondum separatas distinguere licet. Insequente dein multi-
plicatione cellularum trabeculas constituentium majore quam in
parte inferiore frondis, membrana foveolato-saccata evadit sen-
simque in plicas longitudinales, interjectis transversalibus, sur-
sum et deorsum tlectitur; dorsa plicarum in alterutera pagina
prominentia, sensim magis firma, trabeculas constituunt; inter-
jecta par-S, magis membranacea, initio trabeculas conjungens
sensim aut denique rumpitur, et areae interjectae apertae forman-
tur. Segmento fenestrato dein increscente longitudine, tum
trabeculas evolutione cellularum prolongari suspicor, tum for-
san intra marginem novas areolas formari, membrana marginis
saccato-bullata sensimque disrupta novam seriem generante.
Segmento flabellatim latitudine expanso fit, ut areae superiores
inferioribus latiores sint. Trabeculae transversales, zonas con-
centricas formantes, evolutionem rhytmice interruptam trabecu
larum longitudinalium forsan indicantg trabeculis longitudinali-
bus prolongatis novae oriuntur trabeculae transversales vage dis-
positis, quas accessorias nominavi.

Fronde transversaliter secta, adparet partem inferiorem
contiguam esse duobus stratis contextam, cellulis nempe utrius-
que paginae superficialibus, et interioribus simplicem in parte te-
nuiore aut duplicem et immo multiplicem in inferiore et cras-
siore seriem formantibus. Cellulae utriusque strati plurimae e
regione positae, ita ut a pagina visas unicam seriem formare
fere crederes, In parte fenestrata eadem strata adesse viden-
tur, at difficilius distincta; in trabeculis propriis utraque; in
membrana areolas coecas claudente nunc tantum unicum stra-
tum videre credidi.

Fructus in parte fenestrata praecipue evoluti; raro in parte
contigua sphaerosporarum soros minutos rotundatos observarunt.
Keramidia (in unica specie tantum mihi cognita) a parte tra-
beculae sensim inflata oriuntur; hinc parti basali latius expansae
trabeculae adhaerent et sessiles manent, altera producta in car-
postomium, liunt ambitu urceolato-ovata, (madefacta et ni fal-
lor recentia quoque) compressa, intra pericarpium cellulosum
polystromaticum, carpostomio regulari apertum, nucleum eleva-

